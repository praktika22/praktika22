<!DOCTYPE html>
<html lang="uk">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Чернівецька область</title>
    
   
</head>
<body>
    <div>
        <div >
            <a name="top"></a>

            <h1 style="text-align: center;" >Проект "7 чудес України"</h1>

            <h3 style="text-align: center;">Чернівецька область</h3>
            <img style="position: relative; left: 42%;" src="https://upload.wikimedia.org/wikipedia/commons/thumb/5/5b/Coat_of_Arms_of_Chernivtsi_Oblast.svg/1920px-Coat_of_Arms_of_Chernivtsi_Oblast.svg.png" width="100px" alt="">
            <img style="position: relative; left: 44%;" src="https://upload.wikimedia.org/wikipedia/commons/thumb/a/a6/Flag_of_Chernivtsi_Oblast.svg/2560px-Flag_of_Chernivtsi_Oblast.svg.png" width="150px" alt="">
            
            <dl>
                <dt>7 природних чудес</dt>
                <dd><a href="#vodospad">Буковинські водоспади</a></dd>
                <dd><a href="#kanyon"> Дністровський каньйон</a></dd>
    
    
                <dt>7 чудес України</dt>
                <dd><a href="#forteca">Хотинська фортеця</a></dd>
    
                <dt>7 замків, фортець, палаців</dt>
                <dd><a href="#palac">Митрополичий палац у Чернівцях</a></dd>
    
                <dt>7 історичних міст та містечок</dt>
                <dd><a href="#vygnyca">Вижниця</a></dd>
    
            
            </dl>
        </div>
        
        <div >
            <a name="vodospad"></a>
            <h3 style="text-align: center;">Буковинські водоспади</h3>
            
            <p><img src="http://happyholidays.ho.ua/img/vodospad/2.jpg" width="300px" style="float: left;" alt="">
                Буковинські водоспади — група водоспадів, ландшафтний заказник місцевого значення  в Покутсько-Буковинських Карпатах, у межах Путильського району Чернівецької області, неподалік від східної частини села Розтоки (присілок Смугар).
            </p>
            <p>Площа природоохоронної території 38,5 га. Перебуває у віданні Розтоківської сільської ради.</p>
            <p>Русло потоку Смугарів (права притока Черемошу) та більшість його лівих приток перетинають виходи масивних пісковиків, вапняків, сланців — вони формують низку водоспадів. На відстані 2 км — сім водоспадів різної потужності й висоти: від 3 м до понад 18 м, що є унікальним явищем для Українських Карпат.</p>
            <p>Буковинські водоспади мають також іншу назву — Смугарські водоспади.</p>
            <p>До переліку водоспадів входять:</p>
            <ul>
                <li>Ковбер — за шириною більший, ніж за висотою, яка сягає 3,5 м. Названий на честь пана, який при Румунії побудував тут бетонну стінку для забору води для водяного млина.</li>
                <li>Сич — за 20 м вище від Ковбера. Вертикальний водоспад; заввишки 10,5 м. Назвали його так за особливе шипіння води.</li>
                <li>Нижній Гук — трохи вище від Сича. Вертикального типу, каскадний; заввишки 9 м.
                    Ворота — майже 1 км вгору від Нижнього Гуку; заввишки 3,5 м.</li>
                <li>Середній Гук — через 250 м від Воріт. Каскадний водоспад вертикального типу; заввишки 10,5 м.</li>
                <li>Великий Гук — розташований ще через 500 м. Це найкрасивіший і найвищий водоспад; його висота бл. 19 м.</li>
                <li>Верхній Гук — останній, сьомий водоспад; заввишки 5 м.</li>
            </ul>
            <p>
                Джерело: <a href="https://7chudes.in.ua/nominaciyi/bukovynski-vodospady/" target="blank">7 чудес України. Буковинські водоспади</a>

            </p>
            <a href="#top" style="float: right;">Нагору</a>
    
        </div>
    
        <div >
            <a name="kanyon"></a>
            <h3 style="text-align: center;" >Дністровський каньйон</h3>
            <p><img src="http://7chudes.in.ua/wp-content/uploads/2010/09/img20.jpg" width="300px" style="float: left;" alt="">
                Ми захоплюємося природою Альп та Кавказу, Карпат та Криму і прагнемо будь-що побувати там. Але не всі знають, що Дністровська долина з її ландшафтами має свою неповторну красу…
            
            </p>
            <p>Дністер тече по каньйоноподібній долині, утворюючи багато фантастичних звивів – меандрів. Природа Дністровського каньйону своєрідна та неповторна. На його території близько 100 пам’яток живої і неживої природи світового значення, тут збереглися унікальні еталони відслонень гірських порід.</p>
            <p>На Тернопіллі стверджують, що на їхній території – найцікавіші та найкрасивіші краєвиди берегів цієї ріки. Саме це і спонукало область подати Дністровський каньйон одним із номінантів на участь в акції «7 природних чудес України».</p>
            <p>Сучасна назва Дністра веде свій початок з Київської Русі і означає «швидка вода». Древні греки називали ріку Тіріс, а пізніше Тірас. У римлян вона відома під назвою Данастріс, Данаструс. У турків – Турла.</p>
            <p>Дністер має 386 приток. Головні з них: праві – Стрий, Свіча, Лімниця, Бистриця, Реут; ліві – Золота Липа, Cтрипa, Збруч, Смотрич. Русло Дністра звивисте. У верхній частині (до міста Самбір) – це типова гірська ріка, що тече по вузькій долині з обривистими скелястими берегами. Ширина русла у верхів’ї – не більше 40 м, в низов’ї – 100-240 м.</p>
            <p>Спустившись з гір, Дністер тече широкою, місцями заболоченою рівниною, і течія його сповільнюється. Ріка тут тече по плоскогір’ю в невисоких, порослих вербами глинистих берегах, деколи утворюючи острови; вода каламутна, часто мілка. Потім підвищується спочатку лівий, а потім і правий берег ріки, русло стає кам’янистим, течія посилюється.</p>
            <p>Нижче древнього Галича долина Дністра звужується до ~ 200 м. Високі скалисті береги Дністра тут поросли листяними лісами і кущами, з-під скал витікають численні джерела. В середній течії Дністра на поверхню виходять кристалічні породи – граніти, гнейси, сієніти, утворюючи подекуди невеликі пороги і перевали.        </p>
            <p>На Дністрі гори підходять так близько до ріки, що утворюють каньйон, руслом якого тече ріка. Типовий вигляд Дністровського каньйону – круті скелясті або заліснені береги, дика і неторкана природа, мальовничі острови. Потоки джерел в деяких місцях зриваються з кручі просто в річку, перетворюючись у живописні водоспади. Окремі частини скал нагадують швейцарський сир, весь у «дірках» від виходів печер і гротів.</p>
            <p>У навколишніх селах зустрічаються пам’ятники культури різних народів, що в давнину населяли долину Дністра (церкви, костели, монастирі, палаци, руїни замків і фортець), зокрема печери, деякі з них служили монахам скельних монастирів.</p>
            <p>Скельні відслонення на Дністрі , так звані «стінки» – пам’ятки природи, подібних до яких у світі практично немає. Тут знаходяться відомі у всьому світі відслонення (с. Стінка Бучацького і с. Трубчин Борщівського районів), які містять у собі давні скам’янілі рештки флори і фауни, яким близько 500 мільйонів років.</p>
            <p>На Дністровських схилах є велика кількість рідкісних рослин, тварин, птахів. Теплий клімат у каньйоні відрізняє цю місцевість від інших територій Західної України. Стіни каньйону затримують сонячне тепло, через що влітку дощів тут майже не буває, а навесні зелень розцвітає на 2-3 тижні швидше, ніж в інших частинах області.</p>
            <p>На відтинку близько 250 км можна зустріти понад десяток карстових печер і гротів, які знаходяться у вапняках. Їх химерний вигляд з рівня річкового плеса вражає. А невеликі водоспади – “дівочі сльози”, що збігають по зарослих густими мохами скелях, які зустрічаються по всьому маршруту, являють собою унікальне видовище.</p>
            <p>Мальовничий ландшафт гірського типу, чарівні ліси, річка, водоспади, печери, химерні скелі, пташине різноголосся роблять Дністровський каньйон справді райським куточком природи.</p>
    
            <p>
                Джерело: <a href="https://7chudes.in.ua/nominaciyi/dnistrovskyy-kanyon-2/" target="blank">7 чудес України. Дністровський каньйон</a>
            </p>            
            <a href="#top" style="float: right;">Нагору</a>
    
        </div>
    
        <div >
            <a name="forteca"></a>

            <h3 style="text-align: center;" >Хотинська фортеця</h3>
           
            <p><img src="https://media.acc.cv.ua/news/article/2017/08/26/7035/hotynskoyi.w695.jpg" style="float: left;" width="300px" alt=""> 
                Хотинська фортеця – свідок численних війн та баталій. Протягом століть вона була центром розвитку ремесел і торгівлі, культури та економіки. Ця середньовічна красуня може багато розповісти тому, хто побажає вислухати її…
            </p>
            <p>Не випадково скелястий мис над Дністром наші предки називали «Хотінь». Назва міста походить від дієслова «хотіти», оскільки мис був бажаним та надійним місцем для давніх поселенців. Завдяки міцній твердині та вигідному розташуванню Хотин став центром розвитку ремесел і торгівлі, які, своєю чергою, сприяли розквіту його культури та економіки. Місто було важливим пунктом у європейсько-азійській торгівлі.</p>
            <p>Розташований на основних транспортних магістралях, Хотин завжди привертав увагу завойовників. З метою захисту від них була споруджена фортеця, яка пережила століття і бачила під своїми мурами полчища воїнів Османської імперії, повстанців Мухи, народних месників Дитинки, вояків Дмитра Вишневецького (Байди), Петра Дорошенка.</p>
            <p>Під час Визвольної війни українського народу проти польської шляхти у Хотин двічі вступали війська Богдана Хмельницького.</p>
            <p>Відома Хотинська фортеця і подіями Хотинської війни, яка проходила під стінами фортеці у вересні – на початку жовтня 1621 р. Ця війна прославила запорозьких козаків та їхнього гетьмана Петра Конашевича-Сагайдачного і стала переломним моментом в історії Османської імперії. Перемога під Хотином врятувала Західну Європу від вторгнення яничар, справила сильне враження на всі народи і набула відголосу у світовій літературі.</p>
            <p>Упродовж XVII ст. Хотин переходив з рук до рук, ним володіли і польські королі, і турецькі феодали, не раз місто визволяли запорозькі козаки. Під час Визвольної війни у Хотині перебували війська Богдана Хмельницького (1650–1653 рр.). Тільки на початку XVIII ст. туркам вдалося остаточно закріпитися в Хотині і в фортеці. Після реконструкції 1712–1718 рр. (за участю французьких інженерів) вона стала наймогутнішим вузлом османської оборони на сході Європи. І хоча в ХVIII–ХІХ ст. фортеця поступово втрачає своє оборонне значення, та під її мурами продовжували кипіти битви.</p>
            <p>У 1826 р. місту Хотину був наданий герб: в золотому полі срібна фортеця з трьома баштами; на двох крайніх вміщено по бунчуку, а на середній – півмісяць на держаку; над ним хрест:навхрест – дві шаблі лезами вниз, над ними – срібний хрест на ознаку взяття Турецької фортеці.</p>
            <p>У Хотинській фортеці проводилися зйомки багатьох художніх фільмів, серед яких «Гадюка», «Захар Беркут», «Балада про доблесного лицаря Айвенго», «Три мушкетери», «Стріли Робін Гуда». Серед недавніх – екранізація твору відомого українського письменника Юрія Мушкетика «Яса» та зйомки кінострічки «Запорозька Січ» за повістю Миколи Гоголя «Тарас Бульба».</p>
            <p>
                Джерело: <a href="https://7chudes.in.ua/nominaciyi/hotynska-fortetsya-2/" target="blank">7 чудес України. Хотинська фортеця</a>
            </p>  
            <a href="#top" style="float: right;" >Нагору</a>
    
        </div>
        <div >
            <a name="palac"></a>

            <h3 style="text-align: center;" >Митрополичий палац у Чернівцях</h3>
            <p><img src="http://ridna.ua/wp-content/uploads/2011/12/mutropolyty5.png" style="float: left;" width="300px" alt=""> </p>
            <p>Найвизначніший шедевр архітектури Західної України – колишня резиденція буковинських митрополитів, знаходиться в місті Чернівці…</p>
            <p>Колишня резиденція митрополитів Буковини і Далмації була збудована за проектом відомого чеського архітектора Йозефа Главки у 1862-1882 рр. Споруда створена у мавритансько-візантійському стилі. Масштаб робіт був значним, адже спеціально для будівництва було розроблено ряд спеціальних кар’єрів на Буковині, в місті запрацювало два цегельних та один керамічний заводи, а також школа для будівничих.</p>
            <p>Комплекс палаців резиденції складається з трьох монументальних споруд-корпусів: головного, духовної семінарії разом із церквою Трьох Святителів, пресвітерія. У головному корпусі знаходився осідок митрополита з просторими апартаментами, де він працював і відпочивав, та розкішними залами, у яких він влаштовував аудієнцію для високих гостей. У куті лівого крила корпусу розмістилася домашня церква владики – каплиця Івана Сучавського, з якої власно і розпочалося будівництво всієї Резиденції. Серед приміщень головного корпусу своє красою і величчю вражає Синодальна зала, одна з найгарніших в Європі. Вона була оздоблена мармуром і обставлена бічними галереями колон, на які спиралася декорована орнаментикою дерев’яна стеля. Враження неземної величі посилювали й коридори з мармуровою мозаїкою на підлозі та розмальованими стелями у формі куполів.</p>
            <p>На жаль, у 1944 р. Синодальна зала була пошкоджена пожежею. У вогнищі постраждали не лише інтер’єри, але й синодальна бібліотека, що містила унікальні стародруки та архіви. Теперішній вигляд Мармурової зали – лише копія, створена реставраторами. Однак пожежа не знищила Залу засідань Священного синоду. Її інтер’єр зберігся у первісному вигляді. Стіни Червоної зали оздоблені китайським шовком, дерев’яна стеля декорована орнаментом, а підлога встелена паркетом з червоного бука, дуба та зеленої липи. На одній зі стін висять величезні венеціанські дзеркала. Створені за старовинною технологією вони нараховують аж п’ять шарів срібла.</p>
            <p>Ліворуч від входу до Резиденції у теперішньому VI корпусі університету знаходилися два духовні навчальні заклади. Одним із них була духовна семінарія, створена у Чернівцях ще у 1828 р. Вона займала другий поверх будівлі, а перший поверх з ініціативи митрополита було передано під потреби греко-православного теологічного факультету щойно відкритого Чернівецького університету. Підковоподібний семінарський корпус з трьох боків оточує церкву Трьох Святителів. Перший камінь у фундамент храму заклав владика Євген Гакман у квітні 1867 р.</p>
            <p>У корпусі, що праворуч від центрального входу, знаходилися дяківська школа, архидієцезальний музей та фабрика свічок. Дах історичної будівлі пресвітерія, як і всієї Резиденції, вкритий орнаментованою черепицею на зразок буковинських народних візерунків. Посередині корпусу над головним входом височіє вежа з годинником та куполом, який по колу оздоблений зірками Давида. У такий спосіб увіковічнили пам’ять про грошову допомогу, надану буковинській православній митрополії єврейською громадою міста.</p>
            <p>Зараз у приміщенні колишньої резиденції знаходиться головний корпус Чернівецького національного університету імені Юрія Федьковича.</p>
            <p>
                Джерело: <a href="https://7chudes.in.ua/nominaciyi/mytropolychyj-palats/" target="blank">7 чудес України. Митрополичий палац у Чернівцях</a>
            </p>
            <a href="#top" style="float: right;" >Нагору</a>
    
        </div>
        <div >
            <a name="vygnyca"></a>

            <h3 style="text-align: center;" >Вижниця</h3>
            <p><img src="https://7chudes.in.ua/wp-content/uploads/2016/05/vyz22.jpg" style="float: left;" width="300px" alt="">
                Вижниця – невелике прикарпатське містечко з населенням всього близько 5 тисяч мешканців. Але дивовижна краса навколишніх гір та лісів, стрімкого Черемошу у поєднанні з оригінальною архітектурою австрійських часів робить її справжньою перлиною прикарпатської частини Буковини.
            </p>
        
            <p>Розташована Вижниця біля підніжжя Карпат, на правому березі бурхливого Черемошу, за 70 км від обласного центру – Чернівців. Назва міста походить від слова «вижній» (верхній).</p>
            <h4>Історія міста</h4>
            <p>Перша згадка про місто міститься у молдовському літописі за 1501 рік.</p>
            <p>У 1514–1574 роках місто перебувало під владою турків. До 1774 року Вижниця була підпорядкована Молдовському князівству, пізніше — Австро-Угорщині.</p>
            <p>Вижниця розвивалася як торгове поселення, тісно пов’язане з гірськими і низинними районами Буковини, славилася хорошими ярмарковими традиціями. Статус ярмаркового місця поселення отримало 1767 року.</p>
            <p>Наприкінці XVIII століття, з початком розвитку лісової промисловості, Вижниця стає важливим пунктом торгівлі деревиною. Після регулювання русла Черемошу (1790–1812 роки) будівельний ліс і дрова сплавлялися до Чернівців, а звідти по ґрунтовій дорозі через Бояни — на Бессарабію і Поділля.</p>
            <p>Жорстока експлуатація, свавілля чиновників і дідичів викликали масові виступи і хвилювання серед народних мас. Населення гір піднялось на антифеодальну боротьбу. В 1817—1830 роках поблизу Вижниці діяв загін опришків, очолюваний Мироном Штолюком. В 1848—1849 роках вижницькі селяни брали участь в антифеодальному русі під керівництвом Лук’яна Кобилиці.</p>
            <p>1855 року Вижниця стала повітовим центром. Місто не раз зазнавало стихійного лиха. Черемош, виходячи з берегів під час літніх дощів, часто затоплював навколишні поселення. У 1895 році повідь майже повністю зруйнувала будинки міщан, розташовані понад річкою. На цій трагедії вирішив нажитися поміщик Рей. За високу плату він почав продавати потерпілим невеличкі ділянки, які знаходились на підвищеній терасі. Так виникла частина міста, яка зараз називається Новою Вижницею (район лікарні). У 1909 році багато будинків було знищено пожежею.</p>
            <p>Вижниця зазнала страшного спустошення у роки Першої світової війни. Місто кілька разів переходило з рук у руки, внаслідок чого більшу частину будівель перетворили на руїни, а кількість жителів зменшилася до 500 осіб.</p>
            <h4>Видатні імена</h4>
    
            <p>1905 року у Вижниці організовано крайову школу різьбярства, токарства й металевої орнаментики. Її відвідувало 20 дітей. Засновниками і вчителями її були славнозвісні гуцульські різьбярі Василь Шкрібляк, Василь Девдюк, Марко Мегеденюк, Федір Гнатюк. Вироби школи незабаром стали відомими далеко за межами краю.</p>
            <p>Протягом 1869—1872 рр. інспектором шкіл Вижницького повіту працював письменник Юрій Федькович. Деякий час у Вижниці жив і помер український художник, письменник і громадський діяч Корнило Устиянович (1839—1903). Тут народився відомий польський художник Юліуш Косак (1824—1899); провела свої дитячі і юнацькі роки польська художниця Ганна Чарториська.</p>
            <p>У місті бували українські письменники: Іван Франко, Леся Українка, Василь Стефаник, художник Іван Труш та інші діячі культури. Громадськість міста завжди гостинно і радісно зустрічала своїх улюблених митців. 23 липня 1901 року на честь приїзду Лесі Українки в найбільшому на той час приміщенні було організовано великий концерт.</p>
            <p>Вижниця є батьківщиною народного артиста України Назаря Яремчука, тут зародилися вокально-інструментальний ансамбль “Смерічка” та фольклорно-танцювальний ансамбль “Смеречина”, розпочинав творчу кар’єру Василь Зінкевич та багато інших відомих діячів мистецтв.</p>
            <h4>Пам’ятки Вижниці</h4>
          
    
            <p>Напроти колишнього поштамту стоїть стара одноповерхова кам’яниця, відома, як колишній будинок-готель Анни Москви-Голоти, збудована в класичному стилі наприкінці 70-х років ХІХ ст. Влітку 1901 року тут на шляху до курорту Буркут зупинялася поетеса Леся Українка. Вражена гостинністю господині, вона присвятила господарці Анні вірш, увіковічений у альбомі господині.</p>
            <p>На вулиці Лук’яна Кобилиці можна побачити збудовану на поч.. ХХ ст. Миколаївська церква, яку було освячено у 1924 році. Церква виділялася своєю оригінальністю: це був єдиний в Буковині приклад використання барокового стилю у церковній архітектурі. На жаль, у своєму оригінальному первісному вигляді церква до наших часів не дійшла. У 1961 році в результаті попадання блискавки в церкві сталася пожежа, яка знищила її верхи. Те, що ми бачимо зараз: приплюснуті блискучі купола у старообрядському стилі – результат реконструкції на початку 90-х років ХХ століття.
    
            </p>
            <p>А також – римо-католицькій костел, високу вежу якого видно майже з усіх куточків Вижниці. Костел Святих Апостолів Петра і Павла побудований місці старого дерев’яного у 1876 році коштами вижницького магната вірменського походження Григорія Айваса. Могилу фундатора храму можна побачити біля храмової стіни костелу. Святиню освячено 1887 року, у 1946 році її закрила радянська влада, а на початку 90-х храм повернули римо-католицькій громаді. У костелі (тоді ще дерев’яному) проходило вінчання батьків видатного українського письменника Юрія Федьковича – Анни Ганицької та Адольфа-Адальберта Гординського. З оглядового майданчика біля костелу відкривається панорама центральної частини містечка.</p>
            <p>Південно-західна околиця Вижниці – колишнє село Рівня, а зараз – присілок, що входить у межі міста. Сюди можна потрапити, якщо в кінці вулиці Січових Стрільців повернути ліворуч. Центральна вулиця присілка названа на честь уродженця Рівні – видатного українського співака останніх трьох десятиліть ХХ століття Назарія Яремчука. Вулиця приведе нас до «Смерекової хати» – музею-садибі народного артиста України. Типово буковинський одноповерховий будиночок Яремчуків з високим черепичним дахом знаходиться в центрі присілка ліворуч від дороги.</p>
            <p>За садибою, де пройшли дитинство і юність Назарія Яремчука, доглядає його старша сестра Катерина Назарівна, яка з радістю розповість відвідувачам про брата, якій був порядною, гостинною та доброю людиною, про його становлення, як виконавця. В музеї можна побачити сімейні реліквії родини Яремчуків, сценічний костюм, фотографії та особисті листи видатного маестро, журнальні та газетні статті, зібрані друзями, однокурсниками, вчителями та музикантами, які розповідають про життєвий шлях Яремчука.</p>
            <p>На околиці Рівні стоїть видатна пам’ятка дерев’яної гуцульської архітектури – Дмитріївська церква, яка, на жаль, не потрапила в перелік архітектурних пам’ятників державного значення. Хоча її архітектурна цінність значно вище за її сестер з гірської частини Буковини. Побудована у 1883 році, вона нагадує більш ранні дерев’яні храми Гуцульщини, що знаходяться по той бік Черемошу, на Івано-Франківщині.
    
            </p>
            <p>Церква тризрубна, триверха. Масивний восьмигранний купол над навою повторюється у вівтарній частині та над бабинцем, проте над ними ці куполи менші за розміром за центральний купол. Різноманітність силуету церкві та надає її розташування на схилі пагорба, внаслідок чого стіни мають різну висоту.</p>
            <p>Відразу за церквою починається тропка, яка веде до урочища Гуцулового, де любив гуляти Назарій Яремчук. Тут, серед скал журчить джерело, прозване в народі «Назаровою криницею». Кожного року тут проходить Міжнародний гуцульський фестиваль, якій збирає самобутні гуцульські колективи, зірок української естради та тисячі гостей з усієї Гуцульщини, інших регіонів України та, навіть, з зарубіжжя. Під час проведення фестивалю з довколишніх гір лунають трембіти, відбуваються яскраві фольклорно-етнографічні дійства, горить гуцульська варта, вариться банош. Багато гостей та молодих талантів збирає і щорічний пісенний конкурс імені Назарія Яремчука.</p>
            <p>А ще Вижниччина багата на пам’ятки природи, що розташовані в зоні одноденної прогулянки: печера Довбуша, скелі Протятого каміння та Соколине око, численні водоспади на р. Виженка, джерела природних мінеральних вод та ін. А ще – Національний природний парк «Вижницький», площа якого складає 11238 гектарів.</p>
            <p>
                Джерело: <a href="https://7chudes.in.ua/nominaciyi/vyzhnytsya-chernivetska-obl/" target="blank">7 чудес України. Вижниця</a>
            </p>
            <a href="#top" style="float: right;" >Нагору</a>
    
        </div>

       

    </div>
</body>
</html>